---
inFeed: true
hasPage: true
inNav: true
inLanguage: null
starred: false
keywords: []
description: "Chřest je vytrvalá bylina s\_oddenky a\_hodně redukovanými, „šupinovitými“ listy. Ve světě je známo skoro 300 druhů, na trhu se nabízí tři základní podoby: bílý (pevnější a\_větší), zelený (štíhlé špičaté výhonky) a\_fialový (obdoba zeleného s\_jemně nafialovělým zabarvením). Tato klasická zelenina pochází z\_Orientu, nejstarší doklady o\_pěstování chřestu formou nástěnných maleb byly nalezeny v\_egyptské pyramidě u\_ Sakkary a\_jsou staré více než 4500 let. Latinský název asparagus pochází z\_řeckého slova asparagos, jež bylo odvozeno ze staré perštiny. V\_Čechách jsou ideální podmínky pro jeho pěstování na Mělnicku."
datePublished: '2016-04-05T07:26:42.895Z'
dateModified: '2016-04-04T11:14:04.952Z'
title: 'Léčebné účinky:'
author: []
sourcePath: _posts/2016-04-04-lecebne-ucinky.md
published: true
authors: []
publisher:
  name: null
  domain: null
  url: null
  favicon: null
url: lecebne-ucinky/index.html
_type: Article

---
Chřest je vytrvalá bylina s oddenky a hodně redukovanými, „šupinovitými" listy. Ve světě je známo skoro 300 druhů, na trhu se nabízí tři základní podoby: bílý (pevnější a větší), zelený (štíhlé špičaté výhonky) a fialový (obdoba zeleného s jemně nafialovělým zabarvením). Tato klasická zelenina pochází z Orientu, nejstarší doklady o pěstování chřestu formou nástěnných maleb byly nalezeny v egyptské pyramidě u  Sakkary a jsou staré více než 4500 let. Latinský název asparagus pochází z řeckého slova asparagos, jež bylo odvozeno ze staré perštiny. V Čechách jsou ideální podmínky pro jeho pěstování na Mělnicku.

Chřest je dobrým zdrojem vlákniny. Je bohatý na vitamíny: beta-karoten, vitamíny B, vitamín C, E a K, kyselinu listovou, asparagovou, esenciální oleje, riboflavin. Tato kombinace působí doslova jako elixír mládí. Ze stopových prvků obsahuje vápník, fosfor, hořčík, draslík, zinek, železo, jód. Má nízký obsah cukrů a nízkou energetickou hodnotu (pouhých 25 kcal/85 Kj na 100g!), je tedy vhodný i pro šetrné diety.

# Léčebné účinky:

* Snižuje hladinu cholesterolu, upravuje krevní tlak, zlepšuje látkovou výměnu.
* Pomáhá udržet zdravé cévy a silné srdce, zlepšuje zásobování mozku a dalších orgánů kyslíkem, stimuluje krvetvorbu.
* Upravuje hladinu cukru v krvi (cukrovku i hypoglykemii).
* Má velmi příznivý vliv na funkci ledvin, močového měchýře a močových cest. Umožňuje obnovu a omlazení ledvinových buněk. Rozpouští močové kameny a brání jejich tvorbě. Léčí následky zánětů močových cest.
* Velmi příznivě působí na problémy s prostatou.
* Již v antice se používal jako oblíbené afrodisiakum, zlepšuje plodnost mužů i žen.
* Harmonizuje ženské hormony, zmírňuje premenstruační syndrom a menstruační bolesti.
* Brání zadržování vody v těle a omezuje tvorbu křečových žil.
* Upravuje trávení a vyměšování (průjem i zácpu). Značný obsah vlákniny podporuje činnost střev, prospívá zažívání a působí preventivně proti rakovině tlustého střeva.

Další informace naleznete mj. na [Wikipedii][0]

O NAŠEM CHŘESTU

Český chřest byl a je ve světě vždy pojmem a známkou té nejvyšší kvality. O mezinárodním věhlasu našeho**„bílého zlata" **přitom v jeho domovině -- ČR -- málokdo ví. Stejnojmenná značka Český chřest vznikla proto, aby mu navrátila zasloužený lesk i v jeho domovině.

Chřest vyžaduje pro ideální kvalitu velmi specifické, lehké písčité půdy. Těch na světě není příliš mnoho a jedny z nich se nachází na Mělnicku a v kombinaci s ideálním klimatem (ani kontinentálním, ani suchý) dávají našemu chřestu po stovky let tolik vydzvihované kvality.

Český chřest se dodával na císařský dvůr ve Vídni, do Německa, do Říma. Jeho věhlas byl utlumen po dobu reálného socialismu, kvůli reputaci lahůdky pro bohaté. V 90\. letech „znovu objevili" možnost pěstování českého chřestu Holanďané, kteří světově patří k jeho největším konzumentům. Paradoxně to tak byli cizinci, kteří u nás obnovili pradávnou tradici, i když na domácí trh se náš vlastní nejlepší chřest nedostal -- ve velkém se vyvážel do zahraničí, okdud k nám proudil naopak chřest jakostně horší.

V současné době zažíváme doslova renesanci věhlasu českého chřestu ve světě, většina naší produkce putuje na stoly gurmánů v Holandsku a Německu, které patří mezi největší světové konzumenty.

Pro chřest měl v minulosti slabost mj. Ludvík XIV., který měl na jeho pěstování zvláštní skleníky, v oblibě ho měla Sophie Lorenová, neobejde se bez něj žádná kuchařka těch nejlepších světových michelinských kuchařů od Gordona Ramseyho, Hestona Blumenthala, ale i Jamie Olivera. Ten nejlepší chřest nechybí na slavnostních tabulích státních recepcí v Bílém domě i v Kremlu.

Již i v ČR lze nyní koupit ten nejlepší český chřest: mimo přímého odběru z **[naší farmářské prodejny][1]**dodáváme i do vybraných supermarketů a do farmářských prodejen a na některé farmářské trhy. Nemůžeme ručit za správné skladování všemi prodejci, kultura v této oblasti není u nás zatím bohužel příliš rozvinutá. Proto jsme pro Vás připravili **[Rady a triky][2]**, které Vás naučí poznat zaručeně ten nejlepší chřest. Hledejte i značku Český chřest a původ z Hostína na Mělnicku, který je sám o sobě zárukou exkluzivního původu toho nejlepšího chřestu.

Pro ten nejlepší gurmánský zážitek platí, že ideální je nakoupit rovnou „z pole" -- **[to umožňuje náš prodej přímo v našem areálu][1]**.

V současnosti pěstujeme v ČR na Mělnicku, které má v Čechách jediné vhodné podmínky pro pěstování. V plné sezóně, která **začíná většinou v dubnu a trvá do konce června**, pracuje na sklizni několik stovek lidí. Při našem způsobu zpracování máme větší podíl ruční práce, což je pro chřest šetrnější a příznivě to ovlivňuje i jeho kvalitu a další skladování.

Sledujte nás na Instagramu

nebo na [Facebooku ][3]

Podívejte se, jakým způsobem chřest v Hostíně nyní připravujeme k expedici pro Vás když je sezóna v plném proudu.

[0]: http://cs.wikipedia.org/wiki/Ch%C5%99est_l%C3%A9ka%C5%99sk%C3%BD
[1]: http://www.ceskychrest.cz/kontakty/kudyknam/ "Jak se k nám dostanete?"
[2]: http://www.ceskychrest.cz/jak-poznat-cerstvy-chrest/ "Jak poznat čerstvý chřest"
[3]: www.facebook.com/Ceskychrest